<!doctype html> <html lang=ca> <head> <meta charset=utf-8 /> <meta http-equiv=X-UA-Compatible content="IE=edge;chrome=1"> <title>Nauta | John Williams</title> <meta name=description content="Article que tracta de la descoberta de l'escriptor John Williams i de dues de les seves obres, August i Stoner"> <meta name=HandheldFriendly content=True /> <meta name=MobileOptimized content=320 /> <meta name=viewport content="width=device-width, initial-scale=1.0"/> <meta name=google-site-verification content=PycwDYEyjE8Gj_WzqhhlGhdmC4QjGLcTL5t11pSQv_U /> <link href="/assets/css/totum.css" rel=stylesheet /><link href="http://fonts.googleapis.com/css?family=Alegreya:400,400italic,700,700italic,900,900italic|Alegreya+SC:400italic,400,700,700italic,900,900italic" rel=stylesheet /> <link rel=alternate type="application/atom+xml" title="Atom Feed" href="/feed.xml"/> <script src="/assets/js/modernizr.js"></script><script src="/assets/js/respond.min.js"></script> </head> <body> <header role=banner> <div class=cap> <a href="/"><img src="/imatges/logo_.png" class=logo alt="Logo Nauta"/> </a> </div> </header> <main role=main> <article class=post> <h1>John Williams</h1> <p class="meta espaiat"><time datetime=2014-02-25>25 de Febrer de 2014</time> a: <span class=capitalitza><a href="/etiqueta/raco-de-lectura/">#racó de lectura </a></span></p> <section> <p>Porto uns dies allunyat del bloc. El motiu no és altre que mantenir aquest espai no està dins de les meves prioritats més immediates i, com he dit en més d'una ocasió, és només un <em>divertimento</em>. </p> <p>El fet és que quinze dies enrere em vaig apropar a la meva llibreria de capçalera. Anava a la recerca d'un assaig històric concret que no tenien en estoc. Vaig aprofitar que estava a la llibreria per donar-hi una volta i vet aquí que en un prestatge hi havia un llibre que em demanava que me'l llegís. Quan el vaig tenir a les mans vaig adonar-me que era una novel·la històrica. Tot i que de tant en tant me'n llegeixo alguna, no és del tipus de lectura que m'apassioni en excés car si es tracta d'història, prefereixo l'assaig a la novel·la. El fet és que vaig acabar comprant-lo.</p> <h2 id=august>August</h2> <p>El llibre en qüestió és una semblança històrica del que va ser el primer emperador de Roma: Gai Octavi César, anomenat l'August (el dels [bons] auguris).</p> <p>Des de bon començament vaig adonar-me que estava davant d'un gran narrador, algú capaç d'encisar-te amb l'ús gairebé perfecte d'un medi tan imperfecte com és el llenguatge.</p> <p>La novel·la s'estructura al voltant d'una col·lecció de cartes que s'intercanvien una sèrie de personatges, molts d'ells històrics, i que ens ajuden a construir la semblança de l'home que va governar els destins dels romans durant quaranta-cinc anys, de la seva família, dels seus amics i enemics així com l'entorn, les guerres civils, les constants lluites pel poder, les traïcions i el gaudiment, per part del poble romà, de la <em>pax augusta</em>.</p> <p>Delicadesa i sofisticació s'entrellacen amb la brutalitat i l'amor amb la luxúria i el desenfrenament formant una xarxa espessa amb la que capturar el poder i la seva administració, però incapaç de retenir les misèries i les grandeses humanes.</p> <p>Encara no havia acabat de llegir <strong>August</strong> que em vaig escapar a corre-cuita, a comprar-ne una altra del mateix autor, el nom del qual dóna títol a aquesta entrada.</p> <h2 id=stoner>Stoner</h2> <p>Aquesta novel·la, d'una concepció més clàssica, tracta de la vida d'un pagès (un <em>redneck</em>?) que, animat pels seus pares, se'n va a la universitat a estudiar enginyeria agrònoma però descobreix que el què veritablement l'apassiona és la literatura anglesa. Un cop acaba els estudis es queda a la mateixa universitat exercint de professor. Un matrimoni fracassat, ja abans de celebrar-se i consumar-se, l'acompanyarà durant la tota la seva existència la nota de color de la qual la donarà una apassionada relació adúltera. També aquesta novel·la tracta de l'exercici del poder que exerceixen tant la seva muller com els col·legues de la universitat amb els seus tripijocs.</p> <p>Un personatge insignificant amb una vida grisa no té res d'interessant, aparentment, però l'autor aconsegueix despertar-nos que sentim una gran empatia amb el protagonista, amb qui compartim tant les seves frustracions com les seves il·lusions i els sentiments i les reaccions que aquestes generen.</p> <p>Ambdues novel·les, doncs, tenen molts paral·lelismes. Tot i que de temàtiques diferents, descriuen dues vides, una cadascuna, i tracten de l'exercici del poder. També, tot i que sigui anecdòtic, les filles dels respectius protagonistes són absolutament promiscues.</p> <p>John Williams: una gran troballa que ben mereix ocupar un lloc destacat a la literatura universal.</p> <p>Ambdós llibres editats per Edicions 62: <a href="http://www.grup62.cat/llibre-august-94823.html">August</a>, <a href="http://www.grup62.cat/llibre-stoner-94670.html">Stoner</a>.</p> </section> <section class=compartir> <h4>Comparteix aquesta entrada</h4> <a target=_blank href="http://twitter.com/share?text=John Williams&url=http://nauta.cat/bloc/john-williams/"><i class=icon-twitter-squared></i></a> <a target=_blank href="http://www.facebook.com/sharer.php?u=http://nauta.cat/bloc/john-williams/"><i class=icon-facebook-squared></i></a> <a target=_blank href="https://plus.google.com/share?url=http://nauta.cat/bloc/john-williams/"><i class=icon-gplus-squared></i></a> </section> </article> <nav class=paginacio role=navigation> <span><a href="/">Índex</a></span> <span class=antics><a href="/bloc/indexant-el-car/">Indexant el "car" &rarr;</a></span> <span class=nous><a href="/bloc/allotjat-a-github/">&larr; Allotjat a GitHub</a></span> </nav> </main> <footer> <a target=_blank href="/feed.xml"><i class=icon-rss-squared></i></a> <div class=peu>&copy; 2013 &ndash; 2016 <a href="/">Nauta</a>. <br>Reservats tots els drets.</div> </footer> <script src="//ajax.googleapis.com/ajax/libs/jquery/1.10.2/jquery.min.js"></script> </body> </html>